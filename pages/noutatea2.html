<!Doctype html>
<html>

<head>
    <meta charset="UTF-8">
    <link rel="stylesheet" type="text/css" href="../css/style.css">
    <meta name="viewport" content="width=device-width, initial-scale=1.0">
    <link rel="icon" href="../images/9logo.png">
    <title>Proiect Final</title>
</head>

<body class="noutatea">
    <b>
        <h1>
            Învățăm despre compostarea individuală a deșeurilor pentru a reduce poluarea mediului
        </h1>
    </b>
    <img class="img-center" src="../images/121.jpg">
    <p class="paragraf">
        În perioada 11-12 februarie 2021, în incinta Centrului de Informare pentru Cetățeni al Primăriei
        municipiului Ungheni, au avut loc 2 seminare de instruire a reprezentanților administrației publice și
        operatorilor de servicii publice, membrilor grupurilor de interese inclusiv ONG-uri și angajaților
        centrelor educaționale comunitare, întreprinderilor mici și mijlocii (SRL /GȚ/ ÎI) și ai publicului
        larg/ persoane fizice interesate în efectuarea compostului la domiciliu/ din municipiul Ungheni și 5
        localități rurale beneficiare (satul Costuleni, comunele Manoilești,Valea Mare, Zagarancea, Pîrlița).

        Instruirile cu tema „Compostarea individuală” s-au desfășurat în cadrul Proiectului BSB 1138
        „Parteneriat împotriva deșeurilor pentru zonele rurale verzi”/ „Anti-Littering Partnership for Green
        Rural Areas” / APRA”, finanțat de Comisia Europeană prin Programul Operațional Comun Bazinul Mării
        Negre/ POC BMN/2014-2020, implementat de Municipalitatea Tskaltubo (Georgia) – Partenerul Lider, REC
        Caucasus Armenia (Armenia), Primăria Municipiului Ungheni (Moldova), Asociația Tehnopol Galați
        (România), Uniunea Oamenilor de Știință Imereti “Spectri” (Georgia).

        Participanții la instruiri s-au informat despre activitățile realizate și posibilitățile de implicare în
        activitățile care vor avea loc în etapa următoare de implementare a proiectului. În cuvântul său de
        salut, viceprimarul Municipiului Ungheni Dionisie TERNOVSCHI a vorbit atât despre rolul autorităților
        publice locale, membrilor societății civile și mediului privat în colectarea selectivă și compostarea
        deșeurilor, cât și despre necesitatea implicării active a populației orașului și localităților rurale în
        acest proces pentru a reduce poluarea mediului înconjurător și a îmbunătăți calitatea vieții.

        Subiectele prezentate conform agendei instruirilor au captat atenția celor 50 de participanți prin
        calitatea și accesibilitatea informațiilor despre conceptul, etapele și principiile compostării
        deșeurilor biodegradabile, metodele și soluțiile de compostare individuală. Ei au urmărit cu foarte mult
        interes prezentarile experților privind politicile Uniunii Europene privind compostarea și bunele
        practici de compostare a deșeurilor biodegradabile din municipiul Galați, România, au adresat un șir de
        întrebări și au lansat idei de îmbunătățire și modernizare a servicilor locale de salubrizare.

        Tematica abordată la aceste instruiri s-a dovedit a fi foarte importantă pentru toți participanții din
        perspectiva acumulării de cunoștințe privind compostarea ca cea mai simplă posibilitate de reducere a
        deșeurilor biodegradabile în depozitele de deșeuri și gospodăriile individuale, precum și din cea de
        formare a atitudinilor pozitive și dezvoltare a abilităților practice de planificare a acestui proces.
        Este de remarcat angajamentul tuturor participanților de a disemina în familii, la locul de muncă și în
        comunitățile lor informațiile și cunoștințele obținute privind compostarea deșeurilor biodegradabile
        pentru a proteja mediului înconjurător și respectiv sănătatea oamenilor.

        Evenimentul s-a desfășurat cu respectarea tuturor normelor impuse de situația pandemică actuală.
    </p>
    <img class="img-n" src="../images/1211.png">
    <img class="img-n" src="../images/12111.png">
</body>

</html>